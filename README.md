### Abstract 
# Studio dei pattern comportamentali dei visitatori di un museo e loro implementazione in ambiente 3D con Unity

![Software di simulazione - Screen 1](https://github.com/Domenico-Esposito/project_m/blob/master/readme/assets/Simulazione_1.jpg?raw=true)

Capire come le persone si muovono in un ambiente limitato è di estrema importanza sotto diversi punti di vista. Dal punto di vista della sicurezza, comprendere e studiare dove e come si dirigono le persone ha lo scopo di poter gestire al meglio il posizionamento di uscite di emergenza, di telecamere di sorveglianza, di estintori o addirittura di agenti della security. Dal punto di vista del marketing, capire dove si dirigono naturalmente le persone, può aiutare nel posizionamento di alcuni prodotti su uno scaffale, invece che altri, allo scopo di attirare maggiormente l'attenzione.

Il software presente in questa repository si pone come obiettivo quello di **simulare il comportamento di decine, o centinaia, di agenti** _[1]_, capaci di muoversi in un ambiente tridimensionale rappresentante una stanza dove sono posizionati alcuni punti di interesse con diversi valori di importanza; nello specifico un stanza di un museo.

La codifica di diversi comportamenti degli agenti, unita alla presenza di strumenti utili a gestire la simulazione, nonché al salvataggio delle informazioni sui movimenti e sulle scelte dei singoli agenti, permetteranno all'utilizzatore del software di studiare i flussi di quest'ultimi e comprendere in che modo il posizionamento dei punti di interesse, la loro importanza e l'architettura della stanza possano agevolare o intralciare tali flussi e di conseguenza compromettere la soddisfazione degli agenti.

![Software di simulazione - Screen 2](https://github.com/Domenico-Esposito/project_m/blob/master/readme/assets/Simulazione_2.jpg?raw=true)

> _[1] Gli agenti, o bot, rappresentano nella simulazione la controparte virtuale delle persone nel mondo reale._
